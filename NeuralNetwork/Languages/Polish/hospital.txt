Szpital – jedna z najważniejszych jednostek organizacyjnych w systemie opieki zdrowotnej. W szpitalu udziela się świadczeń zdrowotnych w warunkach zamkniętych. Najważniejszym zadaniem szpitali jest leczenie pacjentów, ale oprócz tego zajmują się opieką zdrowotną ludzi zdrowych, np. szpitale położnicze. Przy szpitalu często ulokowane są także przychodnie ambulatoryjne i zakłady diagnostyczne. W szpitalu pacjent otrzymuje całodobową lub jednodniową opiekę lekarską oraz pielęgniarską[1]. Niektóre szpitale, szczególnie szpitale akademickie, zajmują się prowadzeniem dydaktyki przed- i podyplomowej.
Poziomy referencyjne

Poziomy referencyjne szpitali w Polsce wprowadzono pod koniec 1998 roku[2]. Szpitale przyporządkowano do trzech poziomów:

    I poziom referencyjny – szpitale udzielające świadczeń zdrowotnych w pięciu podstawowych specjalnościach medycznych: chorób wewnętrznych, chirurgii ogólnej, położnictwa i ginekologii, pediatrii oraz anestezjologii i intensywnej terapii,
    II poziom referencyjny – szpitale wojewódzkie, udzielające, obok świadczeń zdrowotnych w wymienionych wyżej specjalnościach, świadczenia z co najmniej czterech następujących specjalności: kardiologii, neurologii, dermatologii, patologii ciąży i noworodka, okulistyki, laryngologii, chirurgii urazowej, urologii, neurochirurgii, chirurgii dziecięcej, chirurgii onkologicznej,
    III poziom referencyjny obejmuje szpitale kliniczne oraz jednostki badawczo-rozwojowe Ministerstwa Zdrowia: Instytut „Pomnik – Centrum Zdrowia Dziecka” w Warszawie i Instytut „Centrum Zdrowia Matki Polki” w Łodzi.
    Zasięg terytorialny

        gminne
        powiatowe (lub miejskie w miastach na prawach powiatu)
        wojewódzkie
        ponadwojewódzkie

    Zakres leczenia

        ogólne
        specjalistyczne (jednoimienne) (np. szpital psychiatryczny lub zajmujący się tylko osobami podejrzanymi o zakażenie koronawirusem[3])
        zespolone – szpitale posiadające zarówno oddziały opieki podstawowej jak i oddziały specjalistyczne oraz ambulatoria[4]

    Szpitale przystosowane do leczenia szczególnych pacjentów

        szpitale psychiatryczne
        szpitale wojskowe
        szpitale polowe
        uzdrowiska